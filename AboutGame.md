# Про проект

Це база українських запитань з гри Що?Де?Коли?, а в майбутньому й інших ігор: Своєї гри, Брейн-Ринг тощо.

Основна ціль проекту:
* надати доступ для ознайомлення з пакетами запитань
* можливість швидко знайти запитання по ключових словах
* можливість додати нові пакети у базу

# Визначення

## Пакет запитань

Пакет запитань - набір окремих запитань з гри Що?Де?Коли?. Пакет розбитий на окремі тури, кожен з яких готується окремим редактором або групою редакторів. Інколи весь пакет запитань підготовлений (написаний) однією редакторською групою.

Найчастіше пакет складається з трьох турів по 12 запитань в кожному. Однак кількість турів може доходити до 6, а кількість запитань - до 15. Кількість запитань у кожному турі однакова.

Пакет запитань може відігруватися у наступних режимах:
* Очно - коли всі команди в одній локації одночасно грають ці запитання.
* Синхронно - коли команди в різних локаціях відігрують пакет у межах наперед визначених дат. Згодом результати всіх команд зводяться у єдину таблицю результатів.

## Запитання

За правилами Що?Де?Коли? команда повинна за хвилину дати правильну відповідь на запитання, використовуючи логіку та ерудицію.

Запитання може містити роздатковий матеріал у формі тексту чи малюнку. Цей текст чи малюнок роздається кожній команді для ознайомлення. Інколи роздатковий матеріал існує в якості коментаря.

Питання складається із наступних частин:
* (необов'яково) Вказівки ведучому. Ця частина не оголошується командам, а призначена лише для ведучого.
* (необов'язково) Роздатковий матеріал. Текст або малюнок. 
* Текст запитання. текст складається з одного чи багатьох речень. Обов'язкова присутнятак звана "форма запитання", де вказується, що саме повинна відповісти команда. Наприклад "Назвіть ІКС", "У якому місті це сталося?", "Продовжіть речення", "А скільки саме?". Найчастіше форма запитання міститься в останньому реченні тексту.
* Відповідь. Це правильна відповідь на запитання. У дужках можуть бути вказані слова, які не обов'язково вказувати команадм у відповіді.
* Залік: перелік альтернативних відповідей до запитання, які теж вважаються правильними. Може містити слова "точна відповідь" чи "за змістом", коли альтернатичні відповіді заразовуються на розсуд ігрового журі.
* Коментар. Необов'язкове пояснення до запитання.
* (необов'язково) Роздатковий матеріал (роздатка) до відповіді.
* Джерело. Посилання на одне чи декілька джерел, де описані факти у запитанні чи у відповіді. Дуже рідко джерела не присутні.
* Автор - людина чи група людей, яка написала це запитання. Може бути присутні вказівка, що "в редакції такого-то" чи "за ідеєю такого-то".


Типи запитань. Окрім класичних запитань із текстом, бувають дуплети, бліци, тетрабліци і т.д. Це одне запитання, яке складається із декількох окремих запитань. Відповідь на всі запитання при цьому командами здаєтсья на одному листочку (бланку). Відповідь вважається правильною, якщо команда правильно відповіла на всі запитання бліцу/дуплету/т.д. Перед запитанням вказується, скільки є підзапитань (бліц/дуплет) та скільки часу дається на кожне запитання. Сума часу на роздуми всі запитань складає одну хвилину. Найчастіше час на кожне менше запитання розділяють порівну. Тобто, по 30 секунд на одне запитання для дуплету, по 20 секунд на одне запитання у бліці. Кожне менше запитання має свій номер. У відповіді/заліку вказуються пронумеровані відповіді/заліки на окремі запитання. Так само можуть бути пронумерованими коментарі.

Кожне питання має свій номер. Номер є унікальним в турі. Нумерація буває наскрізною - коли номер першого запитання в наступному турі є наступним після останнього запитання у поперелньому турі. Або потуровою - коли перше запитання кожного туру має номер 1. 

Інколи тур чи пакет містить одне чи декілька нульових запитань. Вони не йдуть в результат. Командам не обов'язково здавати на них відповідь.

Деякі приклади запитань. Початок і кінець кожного запитання відділено '''

'''
4.
ВІН узяв прізвисько на честь виконання партії диявола в опері Оффенбаха. По рації
прізвисько звучало довго, тож зрештою було скорочене. Назвіть ЙОГО.

Відповідь: [Василь] Сліпак. 
Коментар: Василь Сліпак - оперний співак, соліст Паризької національної опери, що
загинув під час війни на сході України. Відомо, що у нього був позивний “Міф”, але
насправді - це скорочення від “Мефістофеля”. 
Джерело: https://uk.wikiquote.org/wiki/Сліпак_Василь_Ярославович
Автор: Андрій Пундор.
'''

'''
11. 
[Ведучому: текст у дужках читати подумки!] 
Роздатка
——
Все, що ви скажете, може бути використано проти вас. 
——
В оповіданні Філіпа Діка підозрюваному (зачитують права, фрагмент яких ми вам
роздали). Яке слово ми замінили на роздатці? 
Відповідь: подумаєте. 
Залік: думаєте; мислите; замислите. 
Коментар: дія оповідання відбувається у майбутньому, де існує телепатичний зв'язок. 
Під час паузи ведучий подумки читав такі слова: "зачитують права, фрагмент яких ми
вам роздали". 
Джерело: Філіп Дік "З глибин пам'яті". 
Автор: Іван Місяць. 
'''

'''
34. Бліц. 
1. ІКС вважають прообразом сучасного стриптизу. "ІКС" вийшов 2010 року і, як
стверджує сайт IMDB [ай ем ді бі], несподівано став першим музичним фільмом для
акторки, що зіграла головну роль. Назвіть ІКС. 
2. У творі Олександра ОлЕся перед відкриттям ярмарку шумно зводили ЙОГО. Назвіть
ЙОГО словом із трьома однаковими голосними. 
3. ВОНА англійською - Slapstick [слепстік]. Термін пішов від того, що актори комічно
лупцювали один одного спеціальною палкою. Назвіть ЇЇ словом італійського
походження.

Відповідь: 1. Бурлеск. 2. Балаган. 3. Буфонада. 
Залік: 3. Буфонатто. 
Коментар: 1. Бурлеск - театральний різновид розважального еротичного шоу. Для
акторки та співачки Шер мюзикл “Бурлеск” виявився першим музичним фільмом у
кар’єрі. 
2. Одне зі значень слова “балаган” - тимчасова дерев'яна споруда для вуличних
театральних чи циркових вистав. 
3. Буфонада — стиль комедії, побудований на прагненні виконавця максимально
підкреслити зовнішні характерні ознаки персонажа, схильність до різких перебільшень. 
Для цього виду комедії характерна манера акторської гри, яка дуже часто залучає
фізичне насильство або дії. (Наприклад, коли актора б’ють сковородою по голові, або
коли він наштовхується на повній швидкості на стіну). 
Бліц присвячено Бу-Ба-Бу (Бурлеск-Балаган-Буфонада) — літературному угрупованню, 
яке існувало з 1985 по 1996 рік і до складу якого входили Юрій Андрухович, Віктор
Неборак та Олександр Ірванець. 
Джерела: 
1. https://ru.wikipedia.org/wiki/Бурлеск_(шоу)
2. http://www.imdb.com/title/tt1126591/trivia?item=tr1712406
3. http://sum.in.ua/s/balaghan
4. https://www.ukrlib.com.ua/books/printit.php?tid=3131&page=4
5. https://en.wikipedia.org/wiki/Slapstick
6. https://uk.wikipedia.org/wiki/Буфонада
7. https://uk.wikipedia.org/wiki/Бу-Ба-Бу
Автор: Андрій Пундор. 
'''



## Ведучий

## 

# Доступ

Типи доступів:
* Публічний - будь-хто може знайти запитання
* Тільки для редакторів. Лише фіксований список редакторів можуть знайти